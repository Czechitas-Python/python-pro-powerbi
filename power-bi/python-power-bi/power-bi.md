[Power BI](https://powerbi.microsoft.com/en-au/) je nástroj vyvinutý společností [Microsoft](https://www.microsoft.com/cs-cz/), který slouží k tvorbě vizualizací a reportů. V Power BI si uživatel může tvořit interaktivní grafy a reporty podobně snadno, jako grafy v Excelu. Snahou vývojářů Power BI je zpřístupnit a umožnit analýzu dat široké skupině uživatelů, včetně uživatelů bez výrazných technických znalostí.

Power BI se skládá ze dvou částí - Power Query na práci s daty (čtení dat z různých zdrojů, jejich propojování, transformace atd.) a prostředí pro tvorbu reportů a vizualizací na základě dat z Power Query.

Z rodiny Power BI produktů je klíčový desktopový klient Power BI Desktop, který je pro platformu Microsoft Windows k dispozici zdarma. Doporučeným způsobem instalace je instalace prostřednictvím Windows Store, lze však použít i klasický způsob pomocí instalačního souboru. Dále existuje klient pro mobilní telefony a několik služeb, které umožňují spouštět Power BI reporty ve webovém prohlížeči a např. je sdílet napříč organizací. V případě desktopového klienta je možné report sdílet klasicky jako soubor (např. e-mailem).

Galirie veřejně dostupných reportů v Power BI je k dispozici [zde](https://community.powerbi.com/t5/Galleries/ct-p/PBI_Comm_Galleries).
